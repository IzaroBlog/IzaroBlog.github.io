---
layout: post
title:  "ADUR - Azken Erronka" JUERJOI-a"
date:   2022-02-10
categories: eu
tags: [eu, rol, adur, Juerjoi]
---

Euskal kulturaren irlatxoan, rol jokalarion lurraldea oso da txikia. Bi joko besterik ez baititugu argitaraturik euskara hutsean. Atopia eta ADUR. Hori bai urteetan ereindako lursaila oso emankorra izatea lortu dugu denon artean, eta badira hainbat eta hainbat itzulpen eta moldaketa.
[Rolariak.eus atarian](https://rolariak.eus/) aurki daitezke euskal rolean egindako azken lanak eta baliabide ugari bilduta. Telegram zaleentzako ere badago elkarrekin informazioa eta partidak antolatzeko talde ireki bat: esteka. 

Mugimendu emankor guzti honen eraginpean dator gaurkoan azaldu nahi dizuedan ekimena. Eta benetan, azken aldian ikusi dudan gauza erakargarrienarekin natorkizue gaur: **JUERJOIA**-rekin hain zuzen. 

Azken erronk jpg

- Zer da JUERJOIA, galdetuko diozue zuen buruari... 
**JUERJOI**, *Jokalari Ugarirentzako Euskal Rol Joko Online Itzela*-ren akronimoa da
Euskal mitologian oinarritutako [ADUR](http://www.adurjokoa.eus/) jokoa du oinarri eta [Eneko Azedo](https://twitter.com/EnekoAzedo) autorearen lana da. 
Eneko bera izan da JUERJOIa martxan jarri duen maizterra eta hortxe gabiltza hogei bat lagun nafarroako erresumako erronkak betetzen, hainbat euskal kondaira zahar, istoria eta leku ezagutuz. 
Euskal Erdi Aro mitologikoan girotutako rol joko honetan, zure pertsonaia nahieran egin, lanbidea bat eskuratu (sorgina, nekazaria, gerlaria...) eta segituan has zaitezke Nafarroako Erreinutik barrena erronkak egiten, baina adi ibili... bide bazterretan lapurrak, ingumak edota begibakarrak ere aurki ditzakezu eta! 
Taldean elkar laguntzearen garrantziaz azkar jabetuko zara, beraz... lagunekin jokatzen baduzue hobe!

Jokoa 80. hamarkadan jokoetan dago oinarriturik, eta zailtasuna ere halakoa du. 
Maizterrak dioen bezala:
“80ko hamarkadako jokoetan ehundaka aldiz hiltzen zinen, pixkanaka aurrera egin ahal izateko, eta hau antzekoa da. Konturatzen bazarete dena puzzle bat da, eta zenbat eta gehiago jolastu, aurretik lortu duzuen ezagutza erabilgai daukazue.”

Telegram bidezko elkarrizketa bidez, eta bot batzuetan baliatuz jolasten da, mugikorretik edo ordenagailutik jolas dezakezu eguneko nahi duzun orduan.

Bele ankerra jpg

Zure erara jolasteko moduko jokoa da, bakarka eta lasai egin nahi baduzu, aukera duzu, taldean bildu eta elkar laguntzea nahi baduzu ere egin daiteke. Ez da ez denbora lapurtzen duen joko bat, eguneko lau jarduera egin ditzakezu gehienez.  Hori bai, mapa bat egitea gomendatzen dizut! Zure pertsonaiaren nondik norakoak idatziz uzteko! 

Probatu nahi baduzu egin klik esteka honetan, zure zain egongo gara Bele Ankerraren tabernan! 
