---
layout: post
title:  "Googlen hezkuntzan"
date:   2017-06-11
categories: eu, internet
tags: [eu, Internet, Google, Hezkuntza, Librezale]
---
<p>Lagun asko hezkuntza munduan izanda, azken aldian asko entzuten nien <em>ChromeBook, Gdrive, Gsuite</em> eta horrelako hitzekin jardunean. Ez luke agian arraro izan beharko, baina lagunek duten teknofobia ezagututa nire harridurak ikertzera gonbidatu ninduen.<br>
Galderatxo batzuk egin eta gero, konturatu nintzen eskola eta institutu publiko zein pribatuetan, <a href="https://eu.wikipedia.org/wiki/Google" target="_blank" rel="noopener">google</a>k eskainitako sistema guztiak erabiltzen ari zirela. E-posta, dokumentuak lantzeko zein gordetzeko aplikazioak eta noski, nola ez... ikasle bakoitzarentzat bere ordenagailu berri, polit eta merkea, Chromebook-a!</p>
<p><img class="wp-image-2338" style="border:1px solid #000000;" src="https://izaroblog.files.wordpress.com/2017/10/chromebook.jpg" alt="Chromebook" width="406" height="271"></p>
<p>Geroxeago, <a href="https://hackinbadakigu.net/" target="_blank" rel="noopener">hack.in#badakigu elkarteak</a> sortutako <a href="https://t.me/hackinbadakigu" target="_blank" rel="noopener">Telegram taldeko</a> kideei ere galdera luzatu diet eta hauen eta <a href="https://t.me/librezale">Librezale taldean</a> izandako berantzunei esker diagnostiko kaxkar bat egitera ausartzen naiz:</p>
<p><strong>Nola dago egoera eskoletan?</strong></p>
<ul>
<li>Euskadi guztitik hedaturik dagoen eredu bat da Google Eskoletan sartzearena. Badaude hala ere <a href="http://alexgabi.blogspot.com.es/">Software Librearen aldeko mugimendua sustatzen duten pertsonak</a> ere!</li>
<li>Chromebook-en prezioa dela eta asko erosten ari dira.(Espainiar estatuan salmentak asko igo dira azkenaldian)</li>
<li>Gmail oso segurutzat jotzen den e-posta sistema da.</li>
<li>Googlek eskaintza oso zabala egiten du hezkuntza munduarentzat, <em>behar</em> diren tresna guztiak <em>dohan</em> eskeiniz.</li>
<li>Irakasle eta hezkuntza sailak babestutako politika bat da. Sailak berak babestutako <a href="https://sites.google.com/site/educacioneuskadigapps/">Google hezkuntzan sustatzeko topaketak ere egin dira.&nbsp;</a></li>
</ul>
<p>Honek, gure eskola guztietako datuak (ikasle kopurua, ateratako argazkiak, bideoak, notak, noiz egiten ditugun azterketak, nora goazen eskolako txangoetan...)&nbsp;enpresa amerikarraren menpe izatera bidean dugula erakusten digu. eta ez hori bakarrik, gainera zerbitzu horiek hedatzen laguntzen ari garela!<br>
<a href="https://ikusimakusi.eus/informazioa/" target="_blank" rel="noopener">Txopik</a> hala dio:</p>
<blockquote><p>"Haur guztiek Google kontuak izatea eta beraien artean erlazionatzea pertsona txiki horiek katalogatu egiten ditu, oso gertutik gainera. Hortik hasita, jendeak Google sesioa ixten ez duenez, pertsona horiek profilatzen jarraitzen du: zeintzu bideo ikusten dituen Youtuben, zein telefono erabiltzen duen, non eta norekin erlazionatzen den eta abar luzea."</p></blockquote>
<p>Enpresa pribatu bat lortzen ari den monopolioa eta boterearen arriskua ere hortxe dugu, horrek gehienetan dakartzan eskubide urraketekin.<br>
Bukatzeko datu guzti hauen aldetik dagoen pribatasuna eta datuen babesean arazo larriak sumatzen dira. Taldekide batek zioen bezala:</p>
<blockquote><p>"Nahi dutena pertsona dependienteak sortzea da eta guk ez dugu horren aurka ezer egiten. Kontrakoa, batzuek proselitismoa egiten dute ikastetxeetan eta irakasleen guneetan. Gehiago inporta zaie Google School atera dela eta ez dakit non botoi bat gehitu dutela, horrek guztiak dituen ondorioak aztertzea baino."</p></blockquote>
<p><strong>Eta alternatibarik ba al dago?</strong></p>
<p style="text-align:left;">Ba beti bezala badaude, eta beti bezala ez dira agian erosoenak, ez da autopistatik autoz joatea bezain erosoa, baina mendi arteko bidezidorrek ere badituzte bere abantailak, ezta?<br>
Lehenik eta behin, nik hainbeste aplikazio erabiltzen ikasi eta irakasteko <em>beharra</em> dagoen ikusiko nuke. Hain beharrazkoak al dira? Eta... ez al da askoz ere aberasgarriagoa aplikazio hauek nola <strong>egiten diren</strong> irakastea? <strong>Erabiltzen ikastea</strong> baino? Hortan, Software Libreak eskeintzen digun bidezidorrak aukera ikaragarriak ematen dizkigu!</p>
<p style="text-align:left;">Gero, teknikoki badaude alternatibak zerbitzu hauek eskeintzeko;&nbsp; (ni neu ez naiz aditua, baina talde horietan azaldutako proposamenak laburtzen dizkizuet):<br>
<em>"Ldap + <a href="https://nextcloud.com/about/">Nextclooud</a> + <a href="https://www.collaboraoffice.com/es/collabora-online-2/">Collabora online (libreoffice online)</a> + <a href="https://librezale.eus/wiki/Moodle">moodle </a>izango litzateke konboa"</em> dio Mikelek, eta Tomas Tamayok ere <em>Nextcloud</em> eta <em>Collabora</em> oso ondo dabiltzala dio. Erabiltzaileak kudeatzeko berriz <a href="https://www.freeipa.org/page/About">freeipa</a> erabiltzea gomendatzen dute.<br>
Badago baita ere Linux Eskolan sustatzeko talde bat, <a href="https://groups.google.com/forum/#!forum/linux-eskolan">hementxe </a>ikus dezakezue.</p>
<p>Aukerak baditugula uste dut, eta Google-i ateak parez pare ireki baino lehen hausnarketa potolo bat egitea ondo legoke. Bai irakasle, zein guraso eta hezkuntza saileko arduradunek egin beharrekoa da.</p>
<blockquote><p><strong>Zer irudituko litzaiguke Monsantok kudeatutako katering batek emango balie jaten Euskadiko jantoki guztiei? Merke, polit eta oso eraginkorra balitz ere ... lasai lasai onartu eta sustatuko al genuke? </strong><br>
<strong>Gure ikasleen datuak Google-n menpe egotea nahi al dugu?</strong></p></blockquote>
<p>Software Librea eta hezkuntza arloan dauden beste ekimenik edo/eta talderik ezagutzen baduzu... utzi iruzkintxo bat, mesedez! ;)</p>
<p style="text-align:center;"><em>Google-i buruzko ez</em><em>tabaida honen ondorioz, software librearen gaia hezkuntzan jorratu nahi duten software librearen aldeko aktibista batzuk @hezkuntzanlibre taldea sortu dute. Etorkizunean zer egin daitekeen ikusteko asmoz, interesa baduzu hauxe da Telegram taldearen esteka! ;)</em><br>
<em> <strong><a href="https://t.me/hezkuntzanlibre" target="_blank" rel="noopener">https://t.me/hezkuntzanlibre</a></strong></em></p>
<p>Logo polita ere egin dio taldeari IÃ±igo Gebarak!</p>
<p><a href="https://t.me/hezkuntzanlibre" target="_blank" rel="noopener"><img class="  wp-image-2446 aligncenter" src="https://izaroblog.files.wordpress.com/2017/10/hezkuntzanlibrezale.jpg" alt="hezkuntzanlibrezale" width="375" height="345"></a></p>
<p>Eta postre bezala hementxe duzue talde hauetan elkarbanatutako liburu interesgarri bat:</p>
<p><a href="https://archive.org/details/AlfabetizacionDigitalCriticaUnaInvitacionAReflexionarYActuar"><img class="aligncenter wp-image-2377 size-medium" style="border:1px solid #000000;" src="https://izaroblog.files.wordpress.com/2017/10/alfabet.png?w=222" alt="" width="222" height="300"></a></p>
<p>Informazio gehiago Wikipedian ere baduzue: <a href="https://eu.wikipedia.org/wiki/Software_librea_hezkuntzan" target="_blank" rel="noopener">Software librea hezkuntzan</a> sarreran!</p>
<p><span id="BRtoolbarbuttons"><span id="BRreturn"></span></span>Umeen argazkia <a href="https://www.flickr.com/photos/kjarrett/6782112132" target="_blank" rel="noopener">Kevin Jarret</a>-ena da.</p>
